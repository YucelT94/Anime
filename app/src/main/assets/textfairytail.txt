Fairy Tail (フェアリーテイル Fearī Teiru?) Hiro Mashima tarafından yazılan bir Japon manga serisidir. 23 Ağustos 2006 yılından bu yana Kodansha'nın Haftalık Shõnen dergisinde yayınlanmaktadır. Kodansha tarafından ciltlerinden (Jap. tankōbon) ilki 2 Ağustos 2006 tarihinde yayınlanmışken, seri 15 Mayıs 2015 tarihi itibariyle 49 cilde ulaşmıştır. Bu ciltler daha sonrasında A-1 Pictures ve Satelight tarafından anime serisine dönüştürülmüş ve 12 Ekim 2009 tarihinde Japonya'da piyasaya sürülmüştür. Bu anime serisi 30 Mart 2013 'te 175. bölümde son bulmuşken, devamı niteliğindeki yeni seri 5 Nisan 2014 tarihinden beri yayınlanmaktadır. Aynı zamanda yedi orijinal video animasyonu olan serinin bir de anime filmi bulunmaktadır.