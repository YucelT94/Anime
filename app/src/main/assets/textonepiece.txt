One Piece (ワンピース Wan Pīsu?), Eiiçiro Oda (栄一路尾田?) tarafından yazılan ve çizilen Japon shōnen manga serisidir. Haftalık Shōnen Jump (少年ジャンプ?) dergisinde Ağustos 1997'den beri yayınlanmaktadır. One Piece, şeytan meyvesi yiyerek doğaüstü güçler kazanmış, Monkey D. Luffy isimli, 17 yaşındaki bir gencin ve zaman içinde toplayıp mürettebatına kattığı korsanlardan oluşan Hasır Şapka Korsanları'nın maceralarını izlemektedir. Luffy'nin en büyük arzusu dünyanın en büyük hazinesi One Piece'i ele geçirmek ve sonunda Korsanlar Kralı olabilmektir. Manga serisi, Production I.G tarafından 1998'de bir orijinal video animasyonuna, Toei Animation tarafından tüm Japonya'da yayın yapan Fuji Televizyonu'nda yayınlanan bir anime serisine ve birkaç bilgisayar ve video oyununa uyarlanmıştır.